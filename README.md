# Individuella reflektioner
[Grupp repot](https://github.com/Grupparbete-Iteration-Nation/Yum-Yum-Gimme-Sum-Grupparbete?tab=readme-ov-file)


Svara på var och en av frågorna nedan individuellt (minst 100 tecken per fråga)

## Frågor

### Inledning

#### Vad var ditt mål med projektet initialt?

Mitt mål var att lära mig att arbeta i ett team med agila arbetsmetoder och förstå processen från planering till en fungerande MVP. 

#### Vad var din känsla inför att arbeta i ett team när du gick in i uppgiften?

Jag var både förväntansfull och lite nervös. Jag har vid flera tillfällen varit med om att det är svårt att få ihop tider samt full närvaro på andra grupper och därav va jag lite nervös hur denna gruppen skulle vara. Det kändes som ett stort projekt på kort tid.

### Planering och genomförande

#### Hur tycker du att planeringen inför projektet fungerade?

Planeringen fungerade förvånansvärt bra. Vi satte upp tydliga mål och prioriteringar och arbetade enligt sprintar. User Stories hjälpte oss att hålla fokus, och dagliga scrums gjorde att vi kunde justera arbetet vid behov.

#### Vad har du bidragit med i planeringen, samt utvecklandet av applikationen.

Jag deltog aktivt i planering, i våra dagliga scrums och sprintmöten. Jag arbetade mycket med kundvagnssidan och dess JavaScript, så som att öka/minska antal rätter, hämta från localStorage och visa upp det enhetligt. Jag satte även upp en liveserver i Netlify och skapade en google formulär till använda testet.

#### Beskriv med dina egna ord, er applikation

Det är en app för en foodtruck som erbjuder beställning av mat. Användaren kan bläddra i menyn, välja antal rätter och lägga en beställning. Man får sedan veta när och var maten ska hämtas. Applikationen är tydlig och enkel och man kan enkelt se vart foodtrucken befinner sig.

### Teamets utmaningar och lösningar

#### Vika var de största utmaningarna för dig?

En av de största utmaningarna för mig var att designa utifrån vår Figma-prototyp, särskilt de rundade boxarna för exempelvis "Beställning" och "Meny", som krävde mycket finjustering i CSS. Git var också en utmaning – det är fortfarande ett ganska komplext verktyg för mig, men jag märker att det går bättre för varje projekt. I början hade vi stora problem i gruppen med Git eftersom vi delade på samma CSS-fil, vilket orsakade många merge-konflikter. Efter att vi delade upp arbetet i individuella CSS-filer blev samarbetet smidigare. JavaScript är fortfarande väldigt svårt också. 


#### Hur löste eller hanterade du dessa utmaningar?

För att hantera utmaningarna tog jag hjälp av gruppen, både via Discord och när vi satt tillsammans. Vi var snabba på att ta upp problem under våra dagliga scrums och hade en öppen dialog hela dagar, vilket gjorde att vi kunde lösa hinder direkt. Många av funktionerna – särskilt i JavaScript – skrev vi tillsammans, vilket hjälpte mig att bättre förstå logiken bakom funktionerna och samtidigt stärkte samarbetet i gruppen.

#### Vilka kompromisser inom teamet har du fått göra under projektets gång?

Vi valde att flytta vissa funktioner till en eventuell sprint 3, till exempel inloggning. Personligen hade jag gärna lagt till en betalningsfunktion också, men vi i teamet kom överens om att fokusera på att de funktioner vi faktiskt skulle leverera skulle vara färdiga, vältestade och snyggt designade – hellre än att ha många saker halvfärdiga. Jag valde att fokusera fullt på mina uppgifter, även om jag hade fler idéer, för att vi skulle nå vårt gemensamma mål på bästa sätt.

### Individuell reflektion och utvärdering

#### Vad lärde du dig under projektets gång?

Jag lärde mig mer och mer om Git ju längre projektet pågick, särskilt hur viktigt det är att ha en tydlig struktur för att undvika konflikter. Jag fick mer kunskaper i JavaScript, framför allt att använda API:er och arbeta med localStorage. Utöver det insåg jag hur viktigt det är god kommunikation och samarbete är för att ett team ska kunna arbeta effektivt och lösa problem snabbt.

#### Finns det någonting du skulle velat göra annorlunda om du fick chansen igen?

Jag hade velat strukturera CSS och JS tydligare från början för att slippa störa projektets flyt senare. Jag hade också velat sätta upp basen för HTML tillsammans med gruppen så man hade tex nav-bar och så på plats för den la vi till senare och då blev det att man fick plasera om sidan igen efter den tillkom.

#### Vilka möjligheter ser du med de kunskaper du fått under arbetet med projektet?

Jag känner att jag kan ta mig an riktiga projekt på egen hand eller i team. Jag har lärt mig hur man planerar och genomför ett projekt agilt, vilket är värdefullt för framtida jobb. 

### VG-frågor (minst 200 tecken)

#### Beskriv minst tre fördelar med att arbeta agilt och motivera varför de är viktiga. Använd exempel från ert projekt för att styrka dina argument.

1. Flexibilitet: Vi kunde justera planen utifrån användartester och ändrade behov från kunden, t.ex. karusellen på startsidan.

2. Tydlighet: Med backlog, sprint och daily scrum hade vi alltid koll på vad som skulle göras.

3. Samarbete: Genom att jobba tillsammans kunde vi snabbt lösa buggar och lära av varandra, som vid Git-problemen i början.
   
#### Beskriv en konkret lösning du föreslagit under projektet. Varför ansåg du att den var bäst? Jämför med minst en annan möjlig lösning och förklara varför du inte valde den.

En konkret lösning jag föreslog tidigt i projektet var att vi skulle dela upp vår CSS i flera filer, en per sida. Detta för att undvika merge-konflikter i Git när flera jobbade med stilmallar samtidigt. Det visade sig vara väldigt effektivt, särskilt efter att vi initialt hade stora problem när alla skrev i samma CSS-fil. En alternativ lösning hade varit att fortsätta med en gemensam fil och försöka koordinera vem som ändrade vad, men det hade krävt mycket mer kommunikation och riskerat att stoppa upp arbetet. Därför var min lösning både mer effektiv.

#### Ge minst två exempel på lösningar ni valde bort. Analysera varför ni avstod från dem. Hur påverkade det projektet? Kunde något ha gjorts annorlunda?

1. Betalning i appen: Vi valde bort detta eftersom det skulle ta mycket tid att implementera säkert och korrekt. När vi fick nya önskemål från kunden, som en karusell på startsidan och att göra användartester, valde vi att lägga fokus där istället. Det påverkade projektet positivt eftersom vi hann färdigställa funktionerna som vi satsade på, men samtidigt blev produkten mindre realistisk för en faktisk lansering. Om vi hade haft en vecka till, eller om vi prioriterat bort något annat, kanske vi hade kunnat hinna.

2. Inloggningssystem: Vi sköt upp det till en eventuell sprint 3 eftersom det inte var kritiskt för användarflödet. Det gjorde att vi kunde fokusera på det som direkt gynnar användaren – som att hitta foodtrucken, lägga beställningar och se ETA. Projektet blev tydligare och mer fokuserat. Om vi planerat mer tid i sprint 1 för förberedande struktur kunde vi eventuellt hunnit med inloggning också. Men detta va första "riktiga" projekt vi haft så det va mycket att komma in i på en och samma gång. 

#### Reflektera kring hur den kod du bidragit med skulle kunna förbättras, ge konkreta exempel.

Jag är nöjd att jag fick det att funka, men det hade säkert gått att skriva koden på ett mer organiserat sätt. Till exempel hade jag kanske kunnat dela upp funktionerna i flera filer eller mindre delar, så det hade blivit lättare att förstå och jobba vidare med. JavaScript är fortfarande svårt för mig, så jag fokuserade mest på att få det att fungera. 

#### Om ni hade en vecka till på er, vad skulle du ändrat? Fokusera på arbetsprocessen, samarbetet eller verktygen ni använde. Hur skulle det ha påverkat resultatet?

Jag hade velat strukturera både JavaScript och HTML bättre från början. Det blev lite rörigt när vi lade till funktioner i efterhand, särskilt sådana som skulle användas på flera sidor. Med mer tid hade jag också velat fokusera på att bygga in en betalfunktion först, och sen lägga till ett inloggningssystem. Det hade gjort helheten ännu mer komplett och användarvänlig.
